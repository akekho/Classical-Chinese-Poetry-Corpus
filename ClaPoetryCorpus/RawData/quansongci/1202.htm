<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张&nbsp;艾</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">夜飞鹊</font><span><font size="2" color="#FF00FF">（荷花）</font></span></font></font></p>
<ul>
&nbsp;&nbsp;&nbsp;&nbsp;霓裳按歌地，凉影参差。还是佩解江湄。沧波正洗袜尘恨，流霞空沁铢衣。盈盈半输笑，向朱阑凝伫，欲诉心期。碧筒唤酒，恐娇娥、来下瑶池。
</font><p></p>
&nbsp;&nbsp;&nbsp;&nbsp;未许西风吹断，环步障千重，镇护金猊。落晚文禽点镜，分香窃翠，却念幽羁。彩云惊散，暗伤情、不似芳时。待清歌招些，怜心问的，水杳舟移。
</font><p></p>
</ul><p></p>
<p align="center"><font face="黑体" size="3" color="#000080">解语花</font></font></font></p>
<ul>
&nbsp;&nbsp;&nbsp;&nbsp;轻雷殷殷，小枕惊回，帘影摇庭户。嫩凉遥度。江云堕、结作西窗暗雨。闲阶静伫。叹疏袂、愁宽一缕。凭画栏，润叶鸣条，总是安秋处。
</font><p></p>
&nbsp;&nbsp;&nbsp;&nbsp;因唤扁舟晚渡。渐闻歌招得，采菱俦侣。临平归路。花无数、应认订洲倦旅。飞红怨暮。长趁得、断鸿南浦。闲枕衾，谁更无聊，应最怜纨素。
</font><p></p>
</ul><p></p>
<p align="center"><font face="黑体" size="3" color="#000080">绕佛阁</font></font></font></p>
<ul>
&nbsp;&nbsp;&nbsp;&nbsp;渚云弄湿，烟缕际晚，江国遥碧。鸿过无迹。怕闻野寺孤钟动凄恻。小桥路窄。疏袖暗拂衰草，愁听蛩语还寂。可堪过了，龟纱负瑶席。
</font><p></p>
&nbsp;&nbsp;&nbsp;&nbsp;荏苒露华白。一夜秋窗惊晓色。柳影孤危，残蝉空抱叶。想摇落关情，归梦频折。物华消歇。尽倒断寒塘，幽香先灭。怨红供、拒霜啼颊。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
