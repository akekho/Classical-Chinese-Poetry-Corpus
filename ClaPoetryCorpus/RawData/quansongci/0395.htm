<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;朝中措</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;缘华居处渺云深。不受一尘侵。细看宜州新句，平生才是知音。
</font><p></p>
&nbsp;&nbsp;&nbsp;&nbsp;凌波一去，平山梦断，谁是关心。惟有青天碧海，知渠夜夜孤衾。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（送淮漕钱处和）</font></span></font></font></p>
<ul>
&nbsp;&nbsp;&nbsp;&nbsp;绣衣直指，问凌风一笑，翩然何许。诏山层霄持汉节，千里秋风淮浦。鉴远江山，竹西歌吹，曾被腥膻污。须君椽笔，为渠一洗尘土。
</font><p></p>
&nbsp;&nbsp;&nbsp;&nbsp;休厌共倒金荷，翠眉重为唱，渭城朝雨。看即扬鞭归骑稳，还指郁葱深处。宝带兼金，华鞯新绣，直上云霄去。回头莫忘，玉霄今夜风露。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（别意）</font></span></font></font></p>
<ul>
&nbsp;&nbsp;&nbsp;&nbsp;鄞江云气近蓬莱。花柳满城隈。风流谢守相遇，应覆故人杯。
</font><p></p>
&nbsp;&nbsp;&nbsp;&nbsp;烟浪暖，锦帆回。莫徘徊。玉霄亭下，芍药荼コ，都望归来。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;无数春山展画屏。无穷烟柳照溪明。花枝缺处小舟横。
</font><p></p>
&nbsp;&nbsp;&nbsp;&nbsp;紫禁正须红药句，清江莫与白鸥盟。主人元自是仙卿。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（重九饮栖霞）</font></span></font></font></p>
<ul>
&nbsp;&nbsp;&nbsp;&nbsp;九月传杯，要携佳客栖霞去。满城风雨。记得潘郎句。
</font><p></p>
&nbsp;&nbsp;&nbsp;&nbsp;紫菊红萸，何意留侬住。愁如许。暮烟一缕。正在归时路。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
