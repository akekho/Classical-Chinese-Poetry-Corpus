<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李朝卿</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;谪仙暂下金銮殿。开燕瑶池春未晚。飞琼献舞锦靴寒，弄玉吹箫银字暖。
</font><p></p>
&nbsp;&nbsp;&nbsp;&nbsp;寿觞阿母年年劝，犹道碧桃香尚浅。花开更待几东风，应见年华千岁换。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;炉烟不断腾金兽。香雾入帘波影皱。秋堂锦席艳君仙，不惜绮罗萦舞袖。
</font><p></p>
&nbsp;&nbsp;&nbsp;&nbsp;昼弦素管春风手，娇妙如花轻似柳。劝君须尽眼中欢，绿酒十分千秋寿。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;厌玉为浆麟作□。玉树琼葩长不谢。翠帘绣暖燕归来，宝鸭花香蜂上下。
</font><p></p>
&nbsp;&nbsp;&nbsp;&nbsp;沙堤佩马催公驾，月白风清天不夜。重来赫赫照岩廊，不动堂堂凝泰华。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;春正浓时月正圆。华堂初燕喜，雨真仙。霞衣相对旧貂蝉。人间少，福寿子孙贤。
</font><p></p>
&nbsp;&nbsp;&nbsp;&nbsp;□□佳非烟。花光羞粉艳，敢争妍。笑歌声里捧金舡。深深愿，松柏永同坚。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;万里霜空爽气高。翩翩天雁薄云霄。佳祥已协当年梦，岂但非熊可珥貂。
</font><p></p>
&nbsp;&nbsp;&nbsp;&nbsp;金笏带，紫花袍。朱衣双引玉宸朝。百年富贵须平步，仍有功名信史褒。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;盛德须知异禀，天教占尽秋光。一轮明月照华堂。荐寿笙歌嘹亮。
</font><p></p>
&nbsp;&nbsp;&nbsp;&nbsp;座上簪缨并列，庭前兰玉成行。只应难老胜松篁。五福人间供仰。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;月挂琼钩，日添绣线。骑花翻浪重帘卷。风传环佩晓珊珊，画堂羯鼓催开燕。
</font><p></p>
&nbsp;&nbsp;&nbsp;&nbsp;翠缕香凝，玉膏酒滟。仙翁莫诉玻璃满。凤衔丹诏下云电。千秋长在黄金殿。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;九凤箫低彩雾高。鸾车鹤驭下层霄。天教来辅长生帝，宝殿千秋侍赭袍。
</font><p></p>
&nbsp;&nbsp;&nbsp;&nbsp;飞急召，促归朝。沙路稳为马蹄娇。功成并画兰台上，奎画重看御赞褒。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
