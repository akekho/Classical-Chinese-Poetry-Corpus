<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;马迁鸾</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（隐括楚词答朱实甫）</font></span></font></font></p>
<ul>
&nbsp;&nbsp;&nbsp;&nbsp;把酒对湘浦，独吊大夫醒。当年皇览初度，饮露更餐英。服以高冠长佩，扈以江蓠薜芷，御气独乘清。谁意椒兰辈，从臾武关盟。
</font><p></p>
&nbsp;&nbsp;&nbsp;&nbsp;哭东门，哀郢路，悄无宁。人世纷纷起灭，遗臭与留馨。一笑远游轻举，三叹道长世短，晦朔自秋春。洗眼看物变，朝菌共灵椿。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（和张龙山寿词）</font></span></font></font></p>
<ul>
&nbsp;&nbsp;&nbsp;&nbsp;老夫耄矣，怪新年顿尔，□衰俱现。排闷篇诗，浇愁盏酒，自读离骚自劝。长安日远。怅旧国禾宫，故侯瓜畹。风景不殊，江涛如此世绿浅。莫莫休休□□，□□乾坤毁，幽怀无限。弱羽填波，轻装浮海，其奈沧溟滟。年花婉娩。况六十平头，底须顽健。戏唱高词，作还丹九转。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（为洁堂寿）</font></span></font></font></p>
<ul>
&nbsp;&nbsp;&nbsp;&nbsp;杨柳依依，我生之辰，与公共之。叹袅娜章台，歌翻轻吹，飘零灞岸，影弄斜晖。花萼楼深，灵和殿古，人自凄凉柳自垂。相逢处，记吾侬堕地，嘉定明时。
</font><p></p>
&nbsp;&nbsp;&nbsp;&nbsp;何须梦得君知。便稳道人生七十稀。笑桓大将军，枝条如此，陶潜处士，门巷归兮。几阵花飞，一池萍碎，又向先生把寿厄。年年好，祝东风万缕，老翠云齐。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（和洁堂韵）</font></span></font></font></p>
<ul>
&nbsp;&nbsp;&nbsp;&nbsp;老子早知退，鸥鹭未盟寒。痴顽窬六望七，宁以寿为欢。风有黍离伤咽，雅有蓼莪憔悴，使我不能餐。更把南陔读，泪落广陵澜。
</font><p></p>
&nbsp;&nbsp;&nbsp;&nbsp;踏峨峰，腾华顶，卧王官。青山与汝卒岁，紫茹可登盘。乞得白翁归处，莫学缁郎更误，危梦倚栏干。多谢长生曲，颜面怕人看。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
