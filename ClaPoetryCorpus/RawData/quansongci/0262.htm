<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;梅&nbsp;窗</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（春闺）</font></span></font></font></p>
<ul>
&nbsp;&nbsp;&nbsp;&nbsp;碧窗纱透春寒极。极寒春透纱窗碧。谁送缕金衣。衣金缕送谁。
</font><p></p>
&nbsp;&nbsp;&nbsp;&nbsp;玉肌生嫩粟。粟嫩生肌玉。温处坐香茵。茵香坐处温。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（咏梅）</font></span></font></font></p>
<ul>
&nbsp;&nbsp;&nbsp;&nbsp;折来初步东溪月。月溪东步初来折。香处是瑶芳。芳瑶是处香。
</font><p></p>
&nbsp;&nbsp;&nbsp;&nbsp;藓花浮晕浅。浅晕浮花藓。清对一枝瓶。瓶枝一对清。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（题锦机小轴）</font></span></font></font></p>
<ul>
&nbsp;&nbsp;&nbsp;&nbsp;浅红绡透春裁剪。剪裁春透绡红浅。机锦纤情丝。丝情纤锦机。
</font><p></p>
&nbsp;&nbsp;&nbsp;&nbsp;意深凭远寄。寄远凭深意。波渺胜愁多。多愁胜渺波。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（春晚二首）</font></span></font></font></p>
<ul>
&nbsp;&nbsp;&nbsp;&nbsp;点点花飞春恨浅。浅恨春飞花点点。莺语似多情。情多似语莺。
</font><p></p>
&nbsp;&nbsp;&nbsp;&nbsp;恋春增酒劝。劝酒增春恋。颦损翠蛾新。新蛾翠损颦。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;曲屏春展山浮玉。玉浮山展春屏曲。香鸭瑞云翔。翔云瑞鸭香。
</font><p></p>
&nbsp;&nbsp;&nbsp;&nbsp;醉深留客意。意客留深醉。凉枕怯宵长。长宵怯枕凉。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（端午）</font></span></font></font></p>
<ul>
&nbsp;&nbsp;&nbsp;&nbsp;玉钗松鬓凝云绿。绿云凝鬓松钗玉。双翠碍枝长。长枝碍翠双。
</font><p></p>
&nbsp;&nbsp;&nbsp;&nbsp;色丝添意密。密意添丝色。红映袖纱笼。笼纱袖映红。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（泛湖）</font></span></font></font></p>
<ul>
&nbsp;&nbsp;&nbsp;&nbsp;雨过轻风弄柳，湖东映日春烟。晴芜平水远连天。隐隐飞翻舞燕。
</font><p></p>
&nbsp;&nbsp;&nbsp;&nbsp;燕舞翻飞隐隐，天连远水平芜。晴烟春日映东湖。柳弄风轻过雨。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（元夕）</font></span></font></font></p>
<ul>
&nbsp;&nbsp;&nbsp;&nbsp;皇州新景媚晴春。春晴媚景新。万家明月醉风清。清风醉月明。
</font><p></p>
&nbsp;&nbsp;&nbsp;&nbsp;人游乐，乐游人。游人乐太平。御楼神圣喜都民。民都喜圣神。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
