<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;方&nbsp;岳</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（壬子生日）</font></span></font></font></p>
<ul>
&nbsp;&nbsp;&nbsp;&nbsp;晓傍苍崖，滴寒露、研朱点易。五十四卦为归姝，惟幽人吉。彼美人兮春上下，如吾徒者山南北。辨一生、坚壁卧烟霞，诗无敌。
</font><p></p>
&nbsp;&nbsp;&nbsp;&nbsp;人间世，胶中漆。功名事，刀头蜜。放乾坤醉眼，看朱成碧。曾共梅花相尔汝，尽教雪后无消息。莫怕寒、容易嫁东风，春狼藉。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（癸丑生日）</font></span></font></font></p>
<ul>
&nbsp;&nbsp;&nbsp;&nbsp;老子兴不浅，归矣复言归。不知归又何处，知我者何希。幸有青山一片，付与白云千载，便可乐渔矶。且尽一杯酒，春瓮晓生肥。
</font><p></p>
&nbsp;&nbsp;&nbsp;&nbsp;倩梅花，邀涧叟，醉林扉。五年今已如此，莫倚健於飞。日月笼中双鸟，今古人间一马，五十五年非。归去不归去，未了比山薇。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（甲寅生日）</font></span></font></font></p>
<ul>
&nbsp;&nbsp;&nbsp;&nbsp;雨带苍烟，须粘残雪，几年今日秋崖。梅花篱落，不减旧情怀。更觉神仙有分，一条冰、羽客官阶。朝真外，研朱点易，风露滴松钗。
</font><p></p>
&nbsp;&nbsp;&nbsp;&nbsp;蓬莱。清浅未，吾将游戏，月坞云齐。已相期汗漫，鹤蜕青鞋。一念人间尘土，为雏孙、留醉茅柴。今而后，村书杂字，尽有老生涯。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;几年诗骨雪槎牙。痼烟霞。老生涯。五十八翁，堪喜亦堪嗟。忽忆香山居士语，还失笑，较争些。
</font><p></p>
&nbsp;&nbsp;&nbsp;&nbsp;荒寒梅坞月横斜。短篱遮。野人家。枝北枝南，须有两三花。紧闭竹门传语客，那得暇，尽由他。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
