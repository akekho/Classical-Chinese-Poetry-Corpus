<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;刘&nbsp;焘</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">花心动</font></font></font></p>
<ul>
&nbsp;&nbsp;&nbsp;&nbsp;偏忆江南，有尘表丰神，世外标格。低傍小桥，斜出疏篱，似向陇头曾识。暗香孤韵冰雪里，初不怕、春寒要勒。问桃杏贤瞒，怎生向前争得。
</font><p></p>
&nbsp;&nbsp;&nbsp;&nbsp;省共萧娘笑摘。玉纤映琼枝，照人一色。澹粉晕酥，多少工夫，到得寿阳宫额。再三留待东君看，管都将、别花不惜。但只恐、南楼又三弄笛。
</font><p></p>
</ul><p></p>
<p align="center"><font face="黑体" size="3" color="#000080">八宝妆</font></font></font></p>
<ul>
&nbsp;&nbsp;&nbsp;&nbsp;门掩黄昏，画堂人寂，暮雨乍收残暑。帘卷疏星门户悄，隐隐严城钟鼓。空街烟暝半开，斜日朦胧，银河澄淡风凄楚。还是凤楼人远，桃源无路。
</font><p></p>
&nbsp;&nbsp;&nbsp;&nbsp;惆怅夜久星繁，碧空望断，玉箫声在何处。念谁伴、茜裙翠袖，共携手、瑶台归去。对修竹、森森院宇。曲屏香暖凝沈炷。问对酒当歌，情怀记得刘郎否。
</font><p></p>
</ul><p></p>
<p align="center"><font face="黑体" size="3" color="#000080">转调满庭芳</font></font></font></p>
<ul>
&nbsp;&nbsp;&nbsp;&nbsp;风急霜浓，天低云淡，过来孤雁声切。雁儿且住，略听自家说。你是离群到此，我共那人才相别。松江岸，黄芦影里，天更待飞雪。
</font><p></p>
&nbsp;&nbsp;&nbsp;&nbsp;声声肠欲断，和我也、泪珠点点成血。一江流水，流也呜咽。告你高飞远举，前程事、永没磨折。须知道、飘零聚散，终有见时节。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（四时四首回文・春）</font></span></font></font></p>
<ul>
&nbsp;&nbsp;&nbsp;&nbsp;小红桃脸花中笑。笑中花脸桃红小。垂柳拂帘低。低帘拂柳垂。
</font><p></p>
&nbsp;&nbsp;&nbsp;&nbsp;袅花风鬓绕。绕鬓风花袅。归路月沉西。西沉月路归。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（夏）</font></span></font></font></p>
<ul>
&nbsp;&nbsp;&nbsp;&nbsp;簟纹双映冰肌艳。艳肌冰映双纹簟。窗外竹生风。风生竹外窗。
</font><p></p>
&nbsp;&nbsp;&nbsp;&nbsp;点红潮醉脸。脸醉潮红点。廊上月昏黄。黄昏月上廊。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（秋）</font></span></font></font></p>
<ul>
&nbsp;&nbsp;&nbsp;&nbsp;露盘金冷初阑暑。暑阑初冷金盘露。风细引鸣蛩。蛩鸣引细风。
</font><p></p>
&nbsp;&nbsp;&nbsp;&nbsp;雨零愁远路。路远愁零雨。空醉一尊同。同尊一醉空。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（冬）</font></span></font></font></p>
<ul>
&nbsp;&nbsp;&nbsp;&nbsp;屑琼霏玉堆檐雪。雪檐堆玉霏琼屑。山远对眉攒。攒眉对远山。
</font><p></p>
&nbsp;&nbsp;&nbsp;&nbsp;拆梅寒映月。月映寒梅拆。阑倚暂愁宽。宽愁暂倚阑。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（四首・春）</font></span></font></font></p>
<ul>
&nbsp;&nbsp;&nbsp;&nbsp;湿花春雨如珠泣。泣珠如雨春花湿。花枕并欹斜。斜欹并枕花。
</font><p></p>
&nbsp;&nbsp;&nbsp;&nbsp;织文回字密。密字回文织。嗟更数年华。华年数更嗟。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（夏）</font></span></font></font></p>
<ul>
&nbsp;&nbsp;&nbsp;&nbsp;润肌饶汗香红沁。沁红香汗饶肌润。低槛小山围。围山小槛低。
</font><p></p>
&nbsp;&nbsp;&nbsp;&nbsp;枕横钗坠鬓。鬓坠钗横枕。归梦与郎期。期郎与梦归。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（秋）</font></span></font></font></p>
<ul>
&nbsp;&nbsp;&nbsp;&nbsp;绿窗斜动摇风竹。竹风摇动斜窗绿。虚幌夕凉初。初凉夕幌虚。
</font><p></p>
&nbsp;&nbsp;&nbsp;&nbsp;曲眉愁翠蹙。蹙翠愁眉曲。无雁寄书来。来书寄雁无。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（冬）</font></span></font></font></p>
<ul>
&nbsp;&nbsp;&nbsp;&nbsp;雪窗寒听孤灯灭。灭灯孤听寒窗雪。残漏惜衾闲。闲衾惜漏残。
</font><p></p>
&nbsp;&nbsp;&nbsp;&nbsp;说时常恨别。别恨常时说。还不奈宵寒。寒宵奈不还。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
