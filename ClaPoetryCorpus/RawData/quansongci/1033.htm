<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;莫&nbsp;蒙</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">寿星明</font></font></font></p>
<ul>
&nbsp;&nbsp;&nbsp;&nbsp;翠樾阴浓，见嵩山洛水，紫薇光聚。F23C雏华飞，黄驹骏天下，夜擎香露奋身许玉斧，来作明堂一柱。试看人间，谁能具此，神峰眉宇。烟缕摇曳暗雾。想高正簇清歌妍舞。黑蚌生珠，蟠桃结子，从此几回相遇。去天尺五，人望城南韦杜，画戟衣翻，门施行马，行看开府。
</font><p></p>
</ul><p></p>
<p align="center"><font face="黑体" size="3" color="#000080">瑞庭花引</font></font></font></p>
<ul>
&nbsp;&nbsp;&nbsp;&nbsp;对画帘卷，正钩挂虾须细锦幄。展凤屏，开朱户。初启宝兽，香飘龙麝，袅袅烟成穗。神仙宴满座，瑞色笼金翠。□□□窈窕，秦娥唱，行云散，梁□坠。花满帽，酒盈樽，长富长贵。唯愿如松似□，永保千秋岁。红日晚笙歌，拥入瑶池醉。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;博山香暖衬江云。舞飞琼。拜双成。雾鬓风鬟，不改旧时青。滟滟金船罗袖劝，齐祝寿，比松椿。
</font><p></p>
&nbsp;&nbsp;&nbsp;&nbsp;照人冰雪自天真。翠绡轻。下蓬瀛。却笑乘鸾，奔月望长生。曾侍瑶池王母宴，犹认得，佩环声。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;秋堂风露月初弦。望灵源。隐珠躔。曾许东皇，游戏了尘缘。四海声名收不得，麾玉节，下清关。
</font><p></p>
&nbsp;&nbsp;&nbsp;&nbsp;相逢只说好江山。紫宸班。待公还。压帽黄花，喜映两眉间。袖里春风医国手，应不惜，紫金丹。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
