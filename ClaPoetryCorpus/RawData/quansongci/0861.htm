<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;刘子寰</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">书锦堂</font></font></font></p>
<ul>
&nbsp;&nbsp;&nbsp;&nbsp;上缺思纵步，时自驻篮舆，策杖荒郊。为有柔荑可坐，野菜时挑。思忆家山行乐处，片心时逐野云飘。歌长铗、遥寄故人，归路赋隐辞招。
</font><p></p>
</ul><p></p>
<p align="center"><font face="黑体" size="3" color="#000080">解语花</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;龙沙殿腊，兔苑留寒，花照冰壶夜。乱山平野。装珠树满眼，买春无价。墙头苑下。浑不见、桃夭杏冶。凝趁风、庚岭寒梅，触处都飘谢。
</font><p></p>
&nbsp;&nbsp;&nbsp;&nbsp;吹面峭寒未怕。览瑶池万里，飞观高榭。霓旌鹤驾。歌黄竹、胜■踏青骄马。峰峦似画。但点缀、片时相借。惊望中、玉宇琼楼，残溜空鸳瓦。
</font><p></p>
</ul><p></p>
<p align="center"><font face="黑体" size="3" color="#000080">玉漏迟</font><span><font size="2" color="#FF00FF">（夏）</font></span></font></font></p>
<ul>
&nbsp;&nbsp;&nbsp;&nbsp;翠草侵园径。阴阴夏木，鸣鸠相应。纵目江天，窈窈雨昏烟暝。屋角黄梅乍熟，听落颗、时敲金井。深院静。间阶自长，花砖苔晕。
</font><p></p>
&nbsp;&nbsp;&nbsp;&nbsp;楼居簟枕清凉，尽永日阑于，与谁同凭。旧社鸥盟，零落断无音信。辽鹤追思旧事，向华表、空吟遣恨。萦念损。休怪暮年多病。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font></font></font></p>
<ul>
&nbsp;&nbsp;&nbsp;&nbsp;访莺花陈迹，姚魏遗风，绿阴成幄。尚有馀香，付宝阶红叶。淮海维阳，物华天产，未觉输京洛。时世新妆，施朱傅粉，依然相若。
</font><p></p>
&nbsp;&nbsp;&nbsp;&nbsp;束素腰纤，捻红唇小，鄣袖娇看，倚阑柔弱。玉■琼琚，劝王孙行乐。况是韵华，为伊挽驻，未放离情薄。顾盼阶前，留连醉里，莫教零落。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;长条袅袅串红绡。无风时自摇。十分娇艳更苗条。■春情态娇。
</font><p></p>
&nbsp;&nbsp;&nbsp;&nbsp;风影舞，露痕潮。买来和蝶饶。故园愁绝楚宫腰。相逢恨怎销。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;秋色到东篱，一种露红先占。应念金英冷淡，摘胭脂浓染。
</font><p></p>
&nbsp;&nbsp;&nbsp;&nbsp;依稀十月小桃花，霜蕊破霞脸。何事渊明风致，却十分娇艳。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（寿参政）</font></span></font></font></p>
<ul>
&nbsp;&nbsp;&nbsp;&nbsp;正霜浮菊浅，露染枫深，九秋佳景。梅报南枝，一点和羹信。峻岳生申，太山瞻鲁，瑞启千年运。飞帛奎文，仪皇韶祉，明良相庆。
</font><p></p>
&nbsp;&nbsp;&nbsp;&nbsp;岁值丰登，道方开泰，塞骑尘收，海鲸波静。几斗■枢，仰三阶平正。保定乾坤，亲扶日月，万宇同歌咏。此寿彭珊，侔勋周召，致君尧舜。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（寿史令人）</font></span></font></font></p>
<ul>
&nbsp;&nbsp;&nbsp;&nbsp;正花深绣阁，带拂流酥，暖帘初试。窈窕笙歌，拥新鲜珠翠。艳菊留金，早梅催粉，趁得瑶池会。画馆凝香，仙家正住，芙蓉城里。
</font><p></p>
&nbsp;&nbsp;&nbsp;&nbsp;裼寝开祥，玉枝祝寿，列院欢娱，满堂佳端。福寿双星，现碧霄云际。京兆时妆，如皋乐事，占世间荣贵。象服鱼轩，疏封大国，齐眉千岁。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（子庆母八十）</font></span></font></font></p>
<ul>
&nbsp;&nbsp;&nbsp;&nbsp;满前儿女。今日都欢聚。今也阿弥八十，儿也五十五案此句缺一字。
</font><p></p>
&nbsp;&nbsp;&nbsp;&nbsp;瓷瓯并瓦注。山歌和社舞。但管年年强健，妆成个、西王母。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（庆叶镇・五月初八）</font></span></font></font></p>
<ul>
&nbsp;&nbsp;&nbsp;&nbsp;长寿真人，玉■琼裾，霞衣月裳。趁桃迎初度，千年方熟，蒲经端午，三日留春。兰杜绥旌，芙蓉搴盖，飞下清源云水乡。■烟雾，引天机织组，官样文章。
</font><p></p>
&nbsp;&nbsp;&nbsp;&nbsp;丁年璧水横翔。馀胜馥残膏沾四方。仰平生声望，九霄星斗，方来事业，万里风樯。经世规模，出尘丰骨，须合盛之白玉堂。轩腾去，看雍容槐棘，福艾耆庞。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
