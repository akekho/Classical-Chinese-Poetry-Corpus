<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;沈&nbsp;蔚</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">天仙子</font></font></font></p>
<ul>
&nbsp;&nbsp;&nbsp;&nbsp;景物因人成胜概。满目更无尘可碍。等闲帘幕小栏干，衣未解。心先快。明月清风如有待。
</font><p></p>
&nbsp;&nbsp;&nbsp;&nbsp;谁信门前车马隘。别是人间闲世界。坐中无物不清凉，山一带。水一派。流水白云长自在。
</font><p></p>
</ul><p></p>
<p align="center"><font face="黑体" size="3" color="#000080">倾杯</font></font></font></p>
<ul>
&nbsp;&nbsp;&nbsp;&nbsp;梅英弄粉。尚浅寒、腊雪消未尽。布彩箔、层楼高下，灯火万点，金莲相照映。香径纵横，听画鼓、声声随步紧。渐霄汉无云，月华如水，夜久露清风迅。
</font><p></p>
&nbsp;&nbsp;&nbsp;&nbsp;轻车趁马，微尘杂雾，带晓色、绮罗生润。花阴下、瞥见仍回，但时闻、笑音中香阵阵。奈酒阑人困。残漏里、年年馀恨。归来沉醉何处，一片笙歌又近。
</font><p></p>
</ul><p></p>
<p align="center"><font face="黑体" size="3" color="#000080">清商怨</font></font></font></p>
<ul>
&nbsp;&nbsp;&nbsp;&nbsp;城上鸦啼斗转。渐渐玉壶冰满。月淡寒梅，清香来小院。
</font><p></p>
&nbsp;&nbsp;&nbsp;&nbsp;谁遣鸾笺写怨。翻锦字、叠叠如愁卷。梦破胡笳，江南烟树远。
</font><p></p>
</ul><p></p>
<p align="center"><font face="黑体" size="3" color="#000080">醉花阴</font><span><font size="2" color="#FF00FF">（和江宣德醉红妆词）</font></span></font></font></p>
<ul>
&nbsp;&nbsp;&nbsp;&nbsp;微含清露真珠滴。怯晓寒脉脉。秉烛倚雕栏，今日尊前，尽是多情客。
</font><p></p>
&nbsp;&nbsp;&nbsp;&nbsp;从来应与春相得。有动人标格。半笑倚春风，醉脸生红，不是胭脂色。
</font><p></p>
</ul><p></p>
<p align="center"><font face="黑体" size="3" color="#000080">柳摇金</font></font></font></p>
<ul>
&nbsp;&nbsp;&nbsp;&nbsp;相将初下蕊珠殿。似醉粉、生香未遍。爱惜娇心春不管。被东风、赚开一半。
</font><p></p>
&nbsp;&nbsp;&nbsp;&nbsp;中黄宫里赐仙衣，斗浅深、妆成笑面。放出妖娆难系管。笑东君、自家肠断。
</font><p></p>
</ul><p></p>
<p align="center"><font face="黑体" size="3" color="#000080">柳初新</font></font></font></p>
<ul>
&nbsp;&nbsp;&nbsp;&nbsp;楚天来驾春相送。半醉侧、花冠重。瑶台清宴，群仙戏手，剪出彩衣犹动。谁拂瑶琴巧弄。舞丹山、三千雏凤。
</font><p></p>
&nbsp;&nbsp;&nbsp;&nbsp;艳冶轻盈放纵。倚东风、从来遍宠。桃花溪上，相思未断，愁掩五云真洞。算曾揖、飞鸾双控。等间入、襄王春梦。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
